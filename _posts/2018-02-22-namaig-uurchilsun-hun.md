---
title: Намайг ѳѳрчилсѳн хүн
date: 2018-02-22
description: JENESYS2016 хөтөлбөрт “Намайг өөрчилсөн хүн” сэдэвт уран илтгэлийн тэмцээнд байр эзлэн Япон улс руу явах боломж гарч ирсэн юм
categories:
  - Japan
  - Culture
image: https://3.bp.blogspot.com/-hOfeNUy1Ebo/Wo4ipu-thoI/AAAAAAAADOs/bwwOtUCEUkYq0f5KaV6VKRS48f7N_Bp6wCLcBGAs/s1600/non-transalted-word.jpg
author_staff_member: hulan
comments: true
---
Сайн байна уу? Намайг Хулан гэдэг, би СоЭДС-н Япон хэлний орчуулагчийн 2-р ангид суралцдаг. Япон улсын элчин сайдын яамны JENESYS2016 хөтөлбөрт "Намайг өөрчилсөн хүн" сэдэвт уран илтгэлийн тэмцээнд байр эзлэн Япон улс руу явах боломж гарч ирсэн юм.

![picture_01](https://4.bp.blogspot.com/-MCGxKFxsdaY/Wo2Xj4VMa8I/AAAAAAAADN0/H37mgkMiUPQtFX6RxXwN_oNv4NAYDmeZwCLcBGAs/s1600/me-pink.jpg)

3-р сарын 6 өдрийн 2:17минут яг л зүүд шиг санагдаж байсан. Учир нь би яг энэ цаг минутад Нарита олон улсын онгоцны буудалд газардаж байлаа. Шиврээ бороотой бүгчим уур амьсгал намайг Японд ирснийг минь дахин сануулж байлаа. Яаран гүйлдэх хүмүүс, метронд ном уншаад сууж байгаа залуус, хогоо залхуурахгүйгээр 4-5 ялгаж хаядаг иргэд, үйлчлүүлэгч орж ирэхэд инээн угтах ажилчид, соёлч боловсон ард иргэд.

![picture_02](https://4.bp.blogspot.com/-EZ2w8v8EymU/Wo4dZLZjHiI/AAAAAAAADOY/_siDpzuf7xIGnr0bL85NnGjg5e7BA-_TQCLcBGAs/s1600/17156161_1332655703463269_4045658928748907304_n.jpg)

Өглөө болгон угаагддаг цэвэрхэн хав хар зам, цав цагаан явган хүний гарц, олон хүн бужигнасан гэрэлт гудамжнууд, жижиг зайг ч бүтээлчээр ашигласан байдал, залуусын сонирхолтой хувцаслалт, хот тус бүрийнх нь онцлог, мөн мэдээж робот, метр тутамд байх автомат хэрэгслүүд.

![picture_03](https://1.bp.blogspot.com/-HLD0slJwvRg/Wo2Xi-wrJXI/AAAAAAAADNk/43d-tkglZe4VXhPitOG9q8eF7wz51aluwCLcBGAs/s1600/cross-road.jpg)

Энэ бүгдээс харахад хөгжил гэдэг ойлголтыг бага гэлтгүй бүх зүйлдээ тусгаж чадсан атаархмаар улс байна лээ. Анимэ, манга, кинон дээрээс л харж байсан зураглалаа өөрийн нүдээр харна гэдэг үнэхээр гайхалтай юм билээ.

![picture_04](https://1.bp.blogspot.com/-H0Uc4pGuxIo/Wo4jbFQ31GI/AAAAAAAADO4/1OMEhGRl1WwpzstQJvIQdo3cDjwq-NA3wCLcBGAs/s1600/17155867_1332642703464569_2793302925419966533_n.jpg)

Японд очоод хамгийн анх, хамгийн ихээр гайхсан зүйл бол гудамжинд нь хогийн сав байдаггүй. Гэсэн хэдий ч гадаа нь огтхон ч хоггүй, цэвэрхэн байдаг. Үүний талаар Хог дахин боловсруулах үйлдвэртэй танилцаж байх үеэр олж мэдсэн. Үйлдвэрийн ажилтан: Улсын маань хүүхдүүд хогийг хогийн саванд л хийх ёстой, гадаа хогийн сав байхгүй учир гадаа хаяж болохгүй гэдэг зүйлийг бага байхаасаа л хүн болгоноос сонсож өсдөг гэсэн юм. 

![picture_05](https://4.bp.blogspot.com/-IcA-j02qsV8/Wo2XjZrjKBI/AAAAAAAADNs/41jedvuTkd0x0qtoQMZU_4dFSXN09Bh6QCLcBGAs/s1600/cycle.jpg)

Япон улсын иргэн бүрийн оролцоо хариуцлага улсын хөгжилд маш ихээр нөлөөлдөг гэдгийг ойлгосноор өнөөдрийн хөгжилд хүргэсэн юм билээ. Мөн энэ бүхнийг мэдэж Япон хүмүүсийн аж ахуй амьдрал, хэв маяг, ёс заншил, сэтгэхүйг ойлгож мэдэх боломжийг бий болгон, аялалын хугацаанд аюулгүй, ая тухтай байлгаж сайхан дурсамжуудыг минь хамт бүтээлцсэн Японы элчин сайдын яамны JICE, JENESYS2016 хөтөлбөрийн бүх хамт олонд үнэхээр талархаж байна.

![picture_06](https://3.bp.blogspot.com/-Uzbf1tgROBs/Wo2XiowsGeI/AAAAAAAADNg/9VI4MpPC138EJox762mHrlqCs9MZ_vBFgCLcBGAs/s1600/certi.jpg)

Мөн СоЭДС-ийн мэдлэг, туршлагатай багш нарынхаа ачаар энэхүү боломж нээгдсэн гэдгийг хэлэхэд таатай мөн гүнээ талархаж байна.

![picture_07](https://1.bp.blogspot.com/-tMEFtaPNywk/Wo2XkNMpYtI/AAAAAAAADN4/U7Jx2VAEe1UVvlLpPmLm8Tr71IbobP8_gCLcBGAs/s1600/nippon_oide.jpg)

Н. Хулан (2017.03.06)