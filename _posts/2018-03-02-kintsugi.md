---
title: Кинцүги
date: 2018-03-02
description: Нэгэнт төгс оршихуун байдаггүй учраас аливаад алдаа гаргах нь тийм ч чухал биш. Харин тэрхүү алдаанаасаа суралцан дэвжин явах нь чухал
categories:
  - Japan
  - Culture
image: https://raw.githubusercontent.com/anikacircle/anikacircle.github.io/main/.images/kintsugi_cover.jpg
author_staff_member: Binderya
author_filter: Биндэръяа
comments: true
---
Кинцүги (金継ぎ) (Кинцүкүрои гэж бас хэлдэг) нь Японы "алтаар дахин засах" соёл юм. Тун урт хугацааны турш оршин буй энэ соёлын эх гарлыг 15-р зууны сүүлчээр Генерал (шогун) Ашикага Ёшимаса нэгэн эвдэрхий ваарыг Хятад улс руу засуулахаар явуулсантай холбоотой гэж үздэг аж.

![Кинцүги зураг 1](https://raw.githubusercontent.com/anikacircle/anikacircle.github.io/main/.images/kintsugi_photo-1.jpeg)

Түүхийн хувьд тэрхүү ваар эргэж ирэхдээ үзэмж муутай тѳмрийн хэсгүүдээр тогтоогдсон байж гэнэ. Иймд Японы урчуул "засах" гэдэг үгийн утгыг гоо зүйн мэдрэмж ба гүн ухааныг хослуулан улам бүр гүнзгий тунгаажээ. Үр дүнд нь үнэтэй шаазанг санаандгүй эвдсэн нэгнийг буруутгахын оронд эвдсэн шаазангийн хэлтэрхийнүүдийг алтан зүйдлээр дахин засаж эвлүүлэх шинэ уламжлалийг бий болгосон хэмээжээ.

![Кинцүги зураг 2](https://raw.githubusercontent.com/anikacircle/anikacircle.github.io/main/.images/kintsugi_photo-2.jpg)

Үүнийг философийн хувьд тайлбарлахдаа "Нэгэнт төгс оршихуун байдаггүй учраас аливаад алдаа гаргах нь тийм ч чухал биш. Харин тэрхүү алдаанаасаа суралцан дэвжин явах нь чухал" гэх санааг барьдаг ба бидний мэдэх моно-но-аварэ, ваби-саби гэх үгүүдтэй утга дүйцэх ажээ. Кинцүги нь орчин үед дэлхийн хэд хэдэн музейд хадгалагдаж, ваар бүтээх шинэ арга барилуудад хувь нэмрээ оруулсаар байгаа гэнэ

Жич: Саа болон силикон ашиглаад өөрсдөө кинцуги хийцгээе! : https://youtu.be/EfAkBIy2N20