---
title: Япончууд цагаан сарын баярыг хэрхэн тэмдэглэдэг вэ?
date: 2018-02-13
description: Japanese New Year
categories:
  - culture
image: https://raw.githubusercontent.com/anikacircle/anikacircle.github.io/main/.images/japanese-new-year.jpg
author_staff_member: Binderya
comments: true
---
Сайн байцгаана уу, Уншигч танаа энэ өдрийн мэндийг хүргэе. Монголд цагаан сарын баяр болж байгаатай холбогдуулан Япончуудын хувьд цагаан сарын баярыг хэрхэн тэмдэглэдгийг сонирхоцгооё. 

![Tsagaansar](https://raw.githubusercontent.com/anikacircle/anikacircle.github.io/main/.images/Tsagaansar.jpg)

Японд анх цагаан сарыг (正月 шоүгацү) 1873 оноос эхлэн албан ёсоор тэмдэглэж эхэлсэн бөгөөд 1-р сарын 1-ээс 4 хүртэл үргэлжилдэг. Тухайн баяраар (お節料理 осэчи рёоүри) буюу баярын хоол болон мочи бэлтгэн зооглох ба үүнээс гадна соба иддэг нь Монголчуудын хувьд бууз юм. 

![Food](https://raw.githubusercontent.com/anikacircle/anikacircle.github.io/main/.images/Food.jpg)

Тухайн баярын өмнөх өдөр буюу 12-р сарын 31нд дийлэнх буддын сүмүүд (除夜の鐘 жоянэканэ) буюу 108 удаа хонх цохих үйл ажиллагаа болдог бөгөөд ингэснээр тухайн жилийн нүгэл барцдыг арилгаж байна гэж үздэг. Энэ баярын өөр нэгэн онцлог нь хамаатан садан болон найз нөхдөдөө захидал(年賀状 нэнгажоү) илгээх явдал юм. Тэр бүр холбоо барьж чаддаггүй танилууддаа ийнхүү мэнд хүргэснээр тэднийг мартаагүй, харин ч уулзахгүй байсан ч хамтдаа байгаа мэт санасаар байгаа гэдгээ илэрхийлдэг аж.

![tsagaansar-pic1](https://raw.githubusercontent.com/anikacircle/anikacircle.github.io/main/.images/tsagaansar-pic1.jpg)

![tsagaansar-pic2](https://raw.githubusercontent.com/anikacircle/anikacircle.github.io/main/.images/tsagaansar-pic2.jpg)

Мөн Япон цагаан сараар хүүхдүүдэд (お年玉 отошидама) өгдөг. Ингэж мөнгө өгөхдөө заавал почибүкүро буюу зориулалтын цаасан уутанд (эсвэл өөрсдөө урлаж) хийж өгөх бөгөөд хүүхдүүдийн хувьд үнэхээр баяртай байдаг байна. Мөн түүнчлэн кадомацү (門松) буюу хулсан чимэглэл (өөр материалаар хийлгэх үе байдаг)-ийг дийлэнх айлууд гэрийнхээ гадаа засдаг. Ингэснээр ургацын бурхны сүнс нарыг угтаж авна гэж үздэг аж. Жич : U+1F38D гээд өөрийн гэсэн кадомацү-тай болоорой! 

![tsagaansar-pic3](https://raw.githubusercontent.com/anikacircle/anikacircle.github.io/main/.images/tsagaansar-pic3.jpg)

Эх сурвалж : https://en.m.wikipedia.org/wiki/Japanese_New_Year